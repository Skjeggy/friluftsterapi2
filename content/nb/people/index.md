---
# Files in this folder represent a Widget Page
type: widget_page
---

Utendørsterapiteamet består i dag av en fin gjeng av klinikere og forskere fordelt på ABUPs tre lokasjoner i henholdsvis Arendal, Kristiansand og Lister. Teamet er tverrfaglig sammensatt av personer som representerer en bredde innen helsefaglig, friluftslivsfaglig, pedagogisk og vitenskapelig kompetanse. ABUP har en egen forsknings- og utviklingsenhet (FoU) hvor enkelte av teammedlemmene har sin hovedstilling, ellers er resten fordelt på poliklinikker og akutt ambulante enheter på deres respektive lokasjon. Vi har en oppnevnt koordinator ved hver lokasjon som møtes til regelmessige koordinatormøter, samt at vi har en hovedkoordinator for klinisk praksis og en hovedkoordinator for forskning. Disse er oppført som kontaktpersoner på vegne av teamet utad.